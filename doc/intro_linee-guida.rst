Introduzione alle Linee Guida per la Promozione dei Servizi Digitali 
====================================================================

L’Agenzia per l’Italia Digitale, nel perseguire la sua funzione di indirizzo e coordinamento dei percorsi di crescita digitale della PA, crea, aggiorna e stimola la diffusione **Linee Guida per la Promozione dei Servizi Digitali** che possano sostenere le pubbliche amministrazioni nella definizione di strategie di comunicazione, marketing e racconto sempre più rispondenti alla necessità di favorire la conoscenza e l’utilizzo dei servizi digitali da parte di cittadini e imprese.

Le Linee Guida per la Promozione dei Servizi Digitali si compongono di tre aree tematiche:

- Comunicazione 
- Marketing 
- Storytelling

La prima area tematica, in consultazione, definisce il perimetro all’interno del quale si svilupperanno le diverse parti del progetto, le altre due sezioni verranno pubblicate al termine della consultazione in modo da poter approfondire in maniera dettagliata  aspetti che in questa prima release vengono solo accennati.

Siamo consapevoli che solo adottando un’ottica di miglioramento continuo e collaborazione possiamo rendere le LG efficaci e utili per il maggior numero di persone. 

Una prima roadmap dei lavori verrà rilasciata a conclusione della consultazione pubblica. 

Le indicazioni presenti in queste linee guida sono così classificate:

.. admonition:: DEVI

   Requisiti necessari.

.. admonition:: DOVRESTI

   Suggerimenti caldamente consigliati.

.. admonition:: POTRESTI

   Quello che sarebbe ottimale fare.

Come si svilupperà il progetto
------------------------------

Al termine della consultazione verrà pubblicata una prima versione del sito di progetto che conterrà gli aggiornamenti delle Linee Guida di Promozione dei Servizi Digitali (comunicazione, marketing e storytelling) e alcuni kit promozionali a supporto delle strategie di comunicazione - on e off line - delle singole amministrazioni e delle amministrazioni che aggregano i territori. L’obiettivo che ci siamo dati e vorremmo raggiungere grazie alla più ampia collaborazione, è quello di fornire oltre alle indicazioni strategiche, una cassetta degli attrezzi che contenga strumenti che verranno via via aggiornati per rispondere alle specificità e ai bisogni di promozione dei servizi espressi dalle amministrazioni. 

I contenuti del sito che saranno pubblicati hanno l’obiettivo di sensibilizzare i professionisti della comunicazione alla piena comprensione del proprio ruolo rispetto al percorso di trasformazione digitale dei servizi pubblici.
