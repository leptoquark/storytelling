“Canali” dello storytelling
----------------------------

Per fare storytelling utilizza il canale più funzionale alla tua storia.
Non tutti gli strumenti digitali sono uguali, scegli il migliore!

Far vivere il racconto online
~~~~~~~~~~~~~~~~~~~~~~~~~~~~~

Ogni buona strategia di storytelling ha un punto di riferimento online
che raccoglie tutte le puntate del tuo racconto. Scegli quello che è più
adatto tra i tuoi canali (ad esempio un’area all’interno del tuo sito,
una landing page (anchorlink a LG comunicazione), il tuo canale medium)
creando “un’esperienza informativa” completa per l’utente sul
prodotto/servizio o iniziativa della tua amministrazione.

Ricorda che il lettore online cerca velocemente le informazioni di cui
ha bisogno (link linee guida design tasso di abbandono), organizzale in
modo funzionale e non dimenticare di aggiornare periodicamente le tue
storie con nuovi i contenuti!

.. admonition:: DEVI

   - Utilizzare sempre lo stesso registro stilistico per ogni storia che racconti: scegli di alimentare ogni storia all’interno del “canale” con immagini, video, testi o claim stilisticamente simili tra loro in maniera tale da renderla riconoscibile e distinta dalle altre.

   - Utilizzare un linguaggio informale e rendere dinamico il contenuto con immagini, hyperlink, video, ecc.

.. admonition:: DOVRESTI

   Collocare in maniera ragionata o mettere in evidenza delle keyword all’interno dei testi o delle immagini per catturare l’attenzione.

.. admonition:: POTRESTI

   Affiancare ad esempio due differenti strategie di storytelling: una di problem solving, in cui il cittadino si immedesima e comprende come utilizzare i servizi della tua amministrazione, l’altra che si orienta alla mera promozione dei servizi offerti.

Social Media: rendi virale il tuo racconto
~~~~~~~~~~~~~~~~~~~~~~~~~~~~~~~~~~~~~~~~~~

Utilizza i social media quando vuoi creare una narrazione quotidiana:
aggiorna e amplifica lo storytelling dei tuoi servizi digitali
ricordandoti di scegliere strumenti di condivisione che deciderai in
base al tuo target e al tuo obiettivo.

Utilizza ad esempio:

-  card o immagini per un racconto dedicato alla promozione di un
   servizio;

-  brevi video per creare una campagna “problem solving” in cui mostrare
   quale è la difficoltà nell’impiego di un servizio e tutti i passi
   necessari per affrontarla.

**Quando i social amplificano un punto di atterraggio online**

I social media sono uno strumento di divulgazione potentissimo,
sfruttali nel tuo racconto per:

-  promuovere le puntate o particolari dei tuoi racconti attraverso
   immagini, i testi o i video che carichi sul tuo canale web;

-  attuare una strategia teaser, incuriosendo il pubblico ad esempio con
   domande che trovano risposta solo nella storia che racconti (la quale
   deve essere linkata nel post).

Fare storytelling solo sui social media 
~~~~~~~~~~~~~~~~~~~~~~~~~~~~~~~~~~~~~~~

Puoi scegliere di raccontare la tua storia e di avvicinare i tuoi
interlocutori ai servizi digitali utilizzando soltanto i social media
come canale di narrazione. Così potrai attuare vere e proprie campagne
di social storytelling sulla nuova offerta della tua amministrazione.

**Facebook**

Con Facebook puoi condividere post attrattivi per invogliare le persone
ad approfondire il racconto online o sviluppare il tuo racconto
organizzandolo in album dedicati con immagini o video.

Puoi arricchire il tuo racconto con la funzione “storie” (*vedi
glossario*) che possono essere anteprime per poi diventare mini video
del tuo album.

**Instagram**

Utilizza Instagram per veicolare immagini/card/video/gif/foto. Impiega
nelle card colori diversi per storie diverse, scegli un hashtag
identificativo del tuo racconto, un claim, un colore specifico.

Anche con Instagram puoi fare storytelling utilizzando la funzione
“storie”; arricchiscile inoltre inserendo all’interno lo *swipe up* per
aggiungere il tuo link di ancoraggio. *(glossario)* Al contrario di
Facebook puoi alimentare il tuo archivio di “storie” instagram e
metterlo in evidenza sul tuo profilo differenziandolo per categorie;

**Twitter**

Per fare storytelling su Twitter, puoi dividere il tuo racconto in
puntate da promuovere con foto o pillole video, accompagnate da un
hashtag dedicato e da un link di approfondimento. Se scegli di fare
storytelling solo sui social puoi arricchire il contenuto con frasi che
stimolino l’interesse verso la prossima puntata del racconto. Puoi
raccogliere il tutto con la funzione “Momento” (anchorlink a LG
comunicazione).

**LinkedIN**

Utilizza Linkedin come amplificatore del tuo racconto online
privilegiando un contenuto testuale ma accompagnandolo sempre con foto o
brevi video. E’ ad ogni modo utile utilizzare contenuti fotografici e
video che siano fonte di informazione e coinvolgimento.

.. admonition:: DEVI

   - Integrare il tuo piano editoriale social con una strategia dedicata allo storytelling pianificando il tuo racconto con “puntate” calendarizzate diversificando le strategie di racconto a seconda dei social che utilizzi.

   - Pensare a dei copy che incuriosiscano il lettore ponendo domande o lasciando in sospeso il tuo racconto; inserisci il link di approfondimento alla tua storia all’interno del post.

.. admonition:: DOVRESTI

   - Rendere riconoscibile ogni storia della tua strategia al momento della condivisione (utilizza nelle card e nelle immagini colori, claim o hashtag diversi per storie diverse).

   - Provare funzioni e strumenti che rendono i contenuti più coinvolgenti, come gli adesivi e i disegni o i brevi video di Boomerang (*vedi glossario*). L'aggiunta di elementi come musica, dialoghi o effetti sonori può aiutarti ad arricchire la tua storia e avvicinare i tuoi destinatari all’utilizzo dei servizi digitali.

.. admonition:: POTRESTI

   Arricchire il racconto portando anche il punto di vista dei cittadini con interviste, brevi video, o con la tecnica della redazione allargata (lasciando che il cittadino racconti attraverso il tuo canale ufficiale la sua esperienza con un nuovo servizio che ha provato ad utilizzare).