# Linee guida per la promozione dei servizi digitali

L’Agenzia per l’Italia Digitale, nel perseguire la sua funzione di indirizzo e coordinamento dei percorsi di crescita digitale della PA, crea, aggiorna e stimola la diffusione linee guida per la Promozione dei Servizi Digitali che possano supportare le pubbliche amministrazioni nella definizione di strategie di comunicazione, marketing e racconto sempre più rispondenti alla necessità di favorire l’utilizzo dei servizi digitali da parte di cittadini e imprese.
Le Linee Guida per la Promozione dei Servizi Digitali si compongono di tre aree tematiche:
- Comunicazione

- Marketing

- Storytelling

La prima area tematica, in consultazione dal 24 maggio al 24 giugno 2018, definisce il perimetro all’interno del quale si svilupperanno le diverse parti del progetto, le altre due sezioni verranno pubblicate al termine della consultazione in modo da poter approfondire in maniera dettagliata aspetti che in questa prima release vengono solo accennati.

La consultazione è rivolta agli addetti alla comunicazione, addetti ufficio stampa, social media specialist e PR di pubbliche amministrazioni centrali e locali. Più in generale a tutti i professionisti del settore comunicazione impegnati in attività di promozione dei servizi digitali.

I risultati della consultazione pubblica on line saranno presi in considerazione dall’Agenzia per l’Italia Digitale per l’aggiornamento delle Linee Guida e delle successive integrazioni.


## Link al documento e consultazione

Link al documento Docs Italia: https://comunica-lg.readthedocs.io

Link per commenti Forum Italia: https://forum.italia.it/t/lg-promozione-servizi-digitali-analytics-e-social-insights/3406
